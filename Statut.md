## Rozdział A. Przepisy ogólne

### Art. A1. Ruch Społeczny Demokracja Bezpośrednia
1. Ruch Społeczny Demokracja Bezpośrednia to stowarzyszenie.
2. „DB” to skrót nazwy stowarzyszenia Ruch Społeczny Demokracja Bezpośrednia.
3. Terenem działania DB jest Rzeczypospolita Polska.
4. Siedzibą DB jest miasto stołeczne Warszawa.

### Art. A2. Rejestry
1. Rejestr członków to baza danych członków DB prowadzona w formie elektronicznej.
2. Rejestr uchwał to baza danych uchwał oraz postanowień podjętych przez organy DB prowadzona w formie elektronicznej.
3. Rejestr składek to baza danych zawierająca informację do kiedy każdy członek ma opłacone składki prowadzona w formie elektronicznej.
4. Wyżej wymienione rejestry są jawne, i są częścią Biuletynu Informacji Publicznej DB. Członek nie może powoływać się na nieznajomość rejestrów.

### Art. A3. Sposoby finansowania
1. Majątek DB powstaje ze składek członkowskich, darowizn, spadków, zapisów, dotacji i ofiarności publicznej, a także dochodów z własnej działalności i z majątku DB.
2. Zasady wpłacania składek i darowizn określa uchwała Ogółu Członków - [[Regulamin wpłat]].



## Rozdział B. Cele

### Art. B1. Cele
1. Najważniejszym celem DB jest wprowadzenie w Polsce systemu referendalnego, w którym obywatele są suwerenem i mają możliwość sprawować władzę bezpośrednio.
2. DB będzie dążyła również do przedstawienia i wprowadzenia innych zmian wspomagających aktywność obywatelską Polaków i realizację artykułu 4 Konstytucji RP - oraz zmian decentralizujących Polskę, tak aby obywatele mieli bardziej bezpośredni wpływ na swoje otoczenie.
3. Żeby połączyć wszystkich zwolenników demokracji bezpośredniej, niezależnie od ich innych poglądów, DB nie będzie zajmowała stanowiska w innych kwestiach niż wynikające z pkt. 1 i 2.

### Art. B2. Środki realizacji
DB swoje cele realizuje przez:

1. wolontariat,
2. działalność naukową i wydawniczą,
3. działalność oświatową,
4. współdziałanie z innymi organizacjami i instytucjami krajowymi i zagranicznymi w zakresie realizacji celów statutowych.

### Art. B3. Działalność pożytku publicznego
DB prowadzi działalność pożytku publicznego, o której mowa w art. 3 i 4 ustawy o działalności pożytku publicznego w zakresie:

1. podtrzymywania i upowszechniania tradycji narodowej, pielęgnowania polskości oraz rozwoju świadomości narodowej, obywatelskiej i kulturowej;
2. działalności na rzecz mniejszości narodowych i etnicznych oraz języka regionalnego;
3. działalności wspomagającej rozwój wspólnot i społeczności lokalnych;
4. upowszechniania i ochrony praw człowieka oraz swobód obywatelskich, a także działań wspomagających rozwój demokracji;
5. działalności na rzecz organizacji pozarządowych oraz podmiotów wymienionych w art. 3 ust. 3. ustawy, w zakresie określonym w pkt. 1-32.

### Art. B4. Działalność gospodarcza
Dla realizacji celów DB może prowadzić działalność gospodarczą, zgodnie ze statutem i ogólnie obowiązującymi przepisami prawa, której przedmiotem jest:

1. Sprzedaż detaliczna prowadzona przez domy sprzedaży wysyłkowej lub Internet – 47.91.Z,
2. Wydawanie książek – 58.11.Z,
3. Wydawanie gazet – 58.13.Z,
4. Wydawanie czasopism i pozostałych periodyków – 58.14.Z,
5. Pozostała działalność wydawnicza – 58.19.Z,
6. Działalność wydawnicza w zakresie pozostałego oprogramowania – 58.29.Z,
7. Działalność związana z produkcją filmów, nagrań wideo i programów telewizyjnych – 59.11.Z,
8. Działalność postprodukcyjna związana z filmami, nagraniami wideo i programami telewizyjnymi –
59.12.Z,
9. Działalność związana z dystrybucją filmów, nagrań wideo i programów telewizyjnych – 59.13.Z,
10. Działalność związana z projekcją filmów – 59.14.Z,
11. Działalność w zakresie nagrań dźwiękowych i muzycznych – 59.20.Z,
12. Działalność związana z oprogramowaniem – 62.01.Z,
13. Działalność związana z doradztwem w zakresie informatyki – 62.02.Z,
14. Działalność związana z zarządzaniem urządzeniami informatycznymi – 62.03.Z,
15. Pozostała działalność usługowa w zakresie technologii informatycznych i komputerowych –
62.09.Z,
16. Przetwarzanie danych; zarządzanie stronami internetowymi (hosting) i podobna działalność –
63.11.Z,
17. Działalność portali internetowych – 63.12.Z,
18. Pozostała działalność usługowa w zakresie informacji, gdzie indziej niesklasyfikowana – 63.99.Z,
19. Stosunki międzyludzkie (public relations) i komunikacja – 70.21.Z,
20. Pośrednictwo w sprzedaży czasu i miejsca na cele reklamowe w radio i telewizji – 73.12.A,
21. Pośrednictwo w sprzedaży miejsca na cele reklamowe w mediach drukowanych – 73.12.B,
22. Pośrednictwo w sprzedaży miejsca na cele reklamowe w mediach elektronicznych (Internet) –
73.12.C,
23. Pośrednictwo w sprzedaży miejsca na cele reklamowe w pozostałych mediach – 73.12.D,
24. Badanie rynku i opinii publicznej – 73.20.Z,
25. Działalność związana z organizacją targów, wystaw i kongresów – 82.30.Z,
26. Pozostała działalność wspomagająca prowadzenie działalności gospodarczej, gdzie indziej
niesklasyfikowana – 82.99.Z,
27. Pozostałe pozaszkolne formy edukacji, gdzie indziej niesklasyfikowane – 85.59.B,
28. Działalność wspomagająca edukację – 85.60.Z,
29. Działalność organizacji komercyjnych i pracodawców – 94.11.Z,
30. Działalność organizacji profesjonalnych – 94.12.Z,
31. Działalność organizacji politycznych – 94.92.Z,
32. Działalność pozostałych organizacji członkowskich, gdzie indziej niesklasyfikowana – 94.99.Z.



## Rozdział C. Członkowie

### Art. C1. Wymagania wobec członków
Członkiem DB może być osoba, która zarazem:  

1. posiada obywatelstwo Rzeczypospolitej Polskiej;
2. ukończyła 16 lat;
3. akceptuje statut i program DB;
4. nie jest częściowo lub całkowicie ubezwłasnowolniona;
5. nie została pozbawiona praw publicznych prawomocnym orzeczeniem sądu;
6. nie została w okresie ostatniego roku dyscyplinarnie wykluczona z DB.

### Art. C2. Prawa członków
Członek DB ma prawo:  

1. uczestniczenia w podejmowaniu decyzji dotyczących każdego aspektu funkcjonowania DB;
2. uczestniczenia w tworzeniu programu DB;
3. komunikowania oraz rozpowszechniania własnych inicjatyw społecznych i politycznych wśród członków DB;
4. uzyskiwania informacji o działalności DB oraz działalności jej przedstawicieli w organach władzy publicznej;
5. kandydowania na każdą funkcję w DB;
6. korzystania z poparcia DB w czasie działalności;
7. korzystania ze wsparcia DB, w przypadku doznania krzywdy z powodu działalności politycznej;
8. używania oznak organizacyjnych.

### Art. C3. Obowiązki członków
Członek DB ma obowiązek:

1. dbania o dobre imię DB;
2. pozyskiwania sympatyków oraz zwolenników dla idei demokracji bezpośredniej;
3. uczestniczenia w działalności DB;
4. uczestniczenia w działalności organów DB, których jest przedstawicielem;
5. przestrzegania koleżeńskich relacji z pozostałymi członkami DB;
6. opłacania raz w miesiącu składki członkowskiej;
7. wykonywania uchwał Ogółu Członków;
8. przestrzegania postanowień statutu DB.

### Art. C4. Przyjmowanie członków
1. O przyjęciu kandydata do DB decyduje Ogół Członków w drodze uchwały, na podstawie złożonej przez kandydata deklaracji członkowskiej.
2. Sekretarz DB zawiadamia kandydata o przyjęciu go w poczet członków. W ciągu 1 miesiąca od wysłania zawiadomienia członek musi opłacić z góry 3-miesięczną składkę członkowską. W przypadku niewywiązania się z obowiązku, jego członkostwo uznaje się za niebyłe.

### Art. C5. Składka członkowska
1. Składka członkowska wynosi 10 zł miesięcznie.
2. Składkę za dany miesiąc należy opłacić przed 1. dniem miesiąca - z zastrzeżeniem art. C4.
3. Obowiązek składkowy liczy się od miesiąca przyjęcia członka.
4. Wygaśnięcie członkostwa skutkuje ustaniem obowiązku składkowego od następnego miesiąca, w którym ono nastąpiło.

### Art. C6. Przesłanki wygaśnięcia członkostwa
Członkostwo w DB wygasa na skutek zarówno:

1. stwierdzenia niespełnienia przez członka wymogów, o których mowa w art. C1;
2. złożenia przez członka rezygnacji w drodze deklaracji;
3. nieopłacania składek członkowskich - zgodnie z art. C7;
4. dyscyplinarnego wykluczenia członka - zgodnie z art. C9;
5. śmierci członka.

### Art. C7. Wygaśnięcie członkostwa na skutek nieopłacania składek członkowskich
1. W przypadku nieopłacania składek członkowskich przez okres 3 miesięcy, prawa członka zostają zawieszone do momentu uregulowania zaległości.
2. W przypadku nieopłacania składek członkowskich przez okres 6 miesięcy, członkostwo wygasa.

### Art. C8. Dyscyplinarne zawieszenie w prawach członka
1. Ogół Członków może dyscyplinarnie zawiesić członka DB w prawach członka za uzasadnioną przyczyną w drodze uchwały.
2. Ogół Członków może przywrócić prawa osoby zawieszonej w drodze uchwały.

### Art. C9. Dyscyplinarne wykluczenie członka
Ogół Członków może dyscyplinarnie wykluczyć członka DB za uzasadnioną przyczyną w drodze uchwały.

### Art. C10. Odpowiedzialność polityczna
Członek DB pełniący funkcje we władzach publicznych odpowiada politycznie za swoją działalność przed organami DB.



## Rozdział D. Władze DB

### Art. D1. Władze DB
Władzami DB są:

1. Ogół Członków;
2. Zarząd DB.

### Art. D2. Tryb podejmowania decyzji
1. Kolegialne organy DB wyrażają swoją wolę w formie uchwał. Inne organy DB wyrażają swoją wolę w formie postanowień. Członkowie DB wyrażają swoją wolę w formie deklaracji.

### Art. D3. System elektroniczny DB
1. System elektroniczny DB, zwany dalej Systemem, to system umożliwiający publikowanie deklaracji, wydawanie postanowień, a także zgłaszanie i głosowanie projektów uchwał.
2. System działa pod adresem internetowym http://rs.db.org.pl/
3. Treści umieszczane w Systemie są jawne.
4. Dokładne zasady funkcjonowania Systemu precyzuje uchwała Ogółu Członków ([[Regulamin Systemu]]).

### Art. D4. Konta w Systemie
1. Członek DB ma możliwość posiadania konta w Systemie.
2. Konto jest do niego przypisane w Rejestrze członków DB.
3. Konto umożliwia publikowanie deklaracji, zgłaszanie projektów uchwał, a także głosowanie nad uchwałami organów, do których członek należy.
4. Konto umożliwia także wydawanie postanowień jednoosobowym organom DB.

### Art. D5. Projekty uchwał
1. Uchwały zgłasza się w formie projektu.
2. Projekt uchwały organu albo zespołu zadaniowego może zgłosić przynajmniej 15 lub przynajmniej 10% członków danego organu albo zespołu zadaniowego.
3. Projekt uchwały Ogółu Członków może ponadto zgłosić zespół zadaniowy i Zarząd DB w drodze uchwały.

### Art. D6. Głosowanie uchwał
1. Głosowanie uchwał Ogółu Członków rozpoczyna się nie wcześniej niż po 24 godzinach i nie później niż 7 dni po wniesieniu projektu uchwały.
2. Głosowanie uchwał Ogółu Członków trwa 48 godzin.
3. Głosować można wyłącznie osobiście.
4. Prawo do głosowania mają członkowie, którzy nie zalegają z opłatami składek, z zastrzeżeniem ust. 5.
5. Prawo do głosowania członkowie nabywają po opłaceniu składki, o której mowa w art. C4.
6. Uchwały zapadają większością głosów, chyba że konkretne postanowienia statutu stanowią inaczej.



## Rozdział E. Ogół Członków

### Art. E1. Ogół Członków
1. Walne zebranie członków, zwane Ogółem Członków, jest najwyższą władzą DB.
2. Ogół Członków składa się ze wszystkich członków DB.
3. Ogół Członków obraduje permanentnie za pomocą Systemu.
4. Uchwały Ogółu Członków są nazywane Uchwałami DB.
5. Ogół Członków pełni funkcję organu kontroli wewnętrznej.

### Art. E2. Prawa Ogółu Członków
Ogół Członków ma prawo:

1. uchwalania statutu oraz zmian w statucie DB - w drodze uchwały popartej większością 2/3 głosów;
2. określania programu DB;
3. przyjmowania członków - zgodnie z art. C4;
4. dyscyplinarnego zawieszania oraz odwieszania w prawach członka - zgodnie z art. C8;
5. dyscyplinarnego wykluczania członków - zgodnie z art. C9;
6. powoływania oraz odwoływania członków Zarządu DB - zgodnie z art. F2;
7. zatwierdzania corocznego sprawozdania finansowego;
8. ustanawiania oraz rozwiązywania grup zadaniowych, a także powoływania, odwoływania oraz zmieniania ich władz, chyba, że uchwała powołująca stanowi inaczej - zgodnie z art. G2 - G5;
9. podejmowania decyzji o rozwiązaniu DB albo o połączeniu DB z innym stowarzyszeniem - w drodze uchwały popartej większością 2/3 głosów;
10. podejmowanie decyzji o dołączeniu do organizacji międzynarodowych - w drodze uchwały popartej większością 2/3 głosów;
11. uchwalenie okresowych planów budżetowych dla DB, mających w określonych w nim ramach wiążący charakter dla zarządu;
12. podejmowania decyzji niezastrzeżonych dla innych organów DB w przepisach szczegółowych.



## Rozdział F. Zarząd DB

### Art. F1. Zarząd
Zarząd DB to najwyższy organ administracyjny i reprezentacyjny DB.

### Art. F2. Skład zarządu
1. Zarząd DB składa się z od 3 do 9 Przedstawicieli DB, w tym Sekretarza DB i Skarbnika DB.
2. Przedstawiciel może łączyć funkcje Skarbnika DB i Sekretarza DB.
3. Ogół Członków powołuje i odwołuje Przedstawicieli DB w drodze uchwały.
4. Przedstawicieli DB powołuje się na 2-letnią kadencję, chyba że uchwała powołująca stanowi inaczej.
5. Rezygnację z funkcji Przedstawiciela DB można złożyć w drodze deklaracji.
6. W przypadku rezygnacji lub odwołania Sekretarza DB lub Skarbnika DB, Zarząd DB w ciągu 7 dni wybiera ze swojego grona Przedstawiciela, i powierza mu pełnienie obowiązków odpowiednio Sekretarza DB lub Skarbnika DB do momentu podjęcia uchwały Ogółu Członków o wyborze nowego odpowiednio Sekretarza DB lub Skarbnika DB.

### Art. F3. Zasady reprezentacji
Do reprezentowania DB, w tym do zaciągania zobowiązań majątkowych upoważnieni są łącznie: 3 Przedstawiciele DB lub Sekretarz z innym Przedstawicielem DB, lub Skarbnik z innym Przedstawicielem DB - chyba że statut lub uchwała Ogółu Członków udziela pełnomocnictwa do reprezentacji w określonym zakresie innemu członkowi DB.

### Art. F4. Kompetencje zarządu
Do kompetencji Zarządu DB należy zarazem:

1. wykonywanie uchwał Ogółu Członków;
2. reprezentowanie DB na zewnątrz - zgodnie z art. F3;
3. zatwierdzanie informacji o działalności finansowej DB;
4. przyjmowanie członków do zespołów powiatowych - zgodnie z art. G4;
5. odpowiadanie na zapytania członków w sprawie działalności DB.

### Art. F5. Kompetencje sekretarza
Do kompetencji Sekretarza DB należy zarazem:  

1. prowadzenie i aktualizowanie rejestru uchwał oraz rejestru członków - najpóźniej w terminie 14 dni od zaistnienia zdarzenia powodującego konieczność aktualizacji;
2. prowadzenie Biuletynu Informacji Publicznej;  
3. zapewnienie technicznych warunków funkcjonowania centralnych organów DB;  
4. zawiadamianie nowych członków o przyjęciu do DB - zgodnie z art. C4;
5. inicjowanie i prowadzenie postępowania o zmianę wpisu w Krajowym Rejestrze Sądowym w przypadku zaistnienia zdarzenia uzasadniającego taką zmianę.

### Art. F6. Kompetencje skarbnika
Do kompetencji Skarbnika DB należy zarazem:

1. prowadzenie i aktualizowanie rejestru składek - najrzadziej co miesiąc;
2. administrowanie finansami DB;
3. prowadzenie rachunkowości DB;
4. sporządzanie corocznego sprawozdania finansowego DB;
5. składanie deklaracji podatkowych;



## Rozdział G. Zespoły zadaniowe

### Art. G1. Zespół zadaniowy
Zespół zadaniowy to podstawowa jednostka organizacyjno-wykonawcza DB.

### Art. G2. Tryb ustanawiania zespołu zadaniowego
1. Ogół Członków, Zarząd DB oraz zespoły powiatowe mogą ustanawiać zespoły zadaniowe i przekazywać im część swoich kompetencji lub zadań w drodze uchwały.
2. Uchwała powołująca zespół zadaniowy musi zawierać:  
a) cele powołania zespołu zadaniowego,  
b) kompetencje zespołu zadaniowego,  
c) okres sprawozdawczy zespołu zadaniowego,  
d) warunki rozwiązania zespołu zadaniowego,  
e) sposób przyjmowania i wykluczania członków,  
f) strukturę organizacyjną zespołu zadaniowego,  
g) sposób przydzielania funkcji opisanych przez tę strukturę,  
h) imiennie członków-założycieli zespołu.

### Art. G3. Tryb rozwiązywania zespołu zadaniowego
1. Ogół Członków, Zarząd DB oraz zespoły powiatowe mogą rozwiązać ustanowiony przez siebie zespół zadaniowy w drodze uchwały.
2. Uchwała rozwiązująca zespół zadaniowy musi zawierać uzasadnienie.

### Art. G4. Zespoły powiatowe – lex specialis
1. Zespół powiatowy jest to zespół zadaniowy, podstawowa jednostka organizacyjno-wykonawcza DB na terenie powiatu lub miasta na prawach powiatu.
2. Zespoły powiatowe funkcjonują z mocy statutu we wszystkich powiatach i miastach na prawach powiatu Polski.
3. Zespół powiatowy może zostać rozwiązany w drodze uchwały Ogółu Członków. W tej sytuacji zostaje on automatycznie utworzony ponownie z mocy statutu, nie zawierając jednak żadnych członków ani obowiązujących uchwał.
4. Celem zespołów powiatowych jest przeprowadzanie akcji lokalnych.
5. Zespół powiatowy wybiera spośród siebie koordynatora, którego zadaniem jest koordynowanie działań oraz organizowanie spotkań zespołu.
6. Zespół powiatowy ma prawo ustanawiać inne organy i delegować im część swoich uprawnień w drodze uchwały. Skład osobowy tych organów ustalany jest w drodze demokratycznych wyborów wśród członków zespołu.
7. Zespół powiatowy ma prawo upoważniać wybrane osoby lub organy do reprezentowania zespołu w powiecie w określonym zakresie w drodze uchwały.
8. Zespół powiatowy przyjmuje członków w drodze uchwały. Jeśli zespół powiatowy ma mniej niż 5 członków, przyjmować do niego członków może również Zarząd DB w drodze uchwały.
9. Zespół powiatowy wyklucza członków w drodze uchwały podjętej przez 2/3 głosujących.
10. Członek DB nie może być jednocześnie członkiem więcej niż jednego zespołu powiatowego.
11. Niedozwolone jest powoływanie zespołów zadaniowych o charakterze zespołów powiatowych.
12. Zespoły powiatowe funkcjonują bezterminowo. Przepisów art. G3. nie stosuje się w stosunku do zespołów powiatowych.

### Art. G5. Zespoły okręgowe - lex specialis
1. Zespół okręgowy to tymczasowy zespół zadaniowy, powoływany przez zrzeszenie lub podział zespołów powiatowych zgodnie z układem okręgów wyborczych w Polsce w drodze uchwały Ogółu Członków.
2. Celem zespołu okręgowego jest prowadzenie działań związanych z wyborami i kampanią wyborczą na terenie okręgu.
3. W przypadku zespołu okręgowego powstałego w wyniku połączenia zespołów powiatowych, członkami zespołu są wszyscy członkowie połączonych zespołów powiatowych.
4. W przypadku zespołów okręgowych powstałych w wyniku podzielenia zespołu powiatowego, członek zespołu powiatowego wybiera, do którego okręgu należy.
5. Nie istnieją inne możliwości przyjmowania lub wykluczania członków zespołu okręgowego niż opisane w ust. 3 i 4.
6. Zespół okręgowy wybiera spośród siebie koordynatora, którego zadaniem jest koordynowanie działań oraz organizowanie spotkań zespołu.
7. Zespół okręgowy zostaje rozwiązany w momencie zakończenia wyborów w związku z którymi powstał.
